Trasa powstała w ramach kampanii promocyjnej Lasów Państwowych i Ministerstwa
Środowiska „Wolność jest w naturze”. W ramach projektu w całej Polsce
oznakowanych zostało kilkanaście leśnych tras rowerowych. Ścieżka w Rudach
została oficjalnie otwarta 26 września 2015 roku i prowadzi przez leśnictwa
Bargłówka, Kotlarnia i Borowiec. Trasa prowadzi przez sonsowe lasy Nadleśnictwa
Rudy Raciborskie. Wyjątkowość szlaku wynika z możliwości zaobserwowania procesu
odnawiania się drzewostanów po ich zniszczeniu w 1992 roku spowodowanym
największym pożarem lasu w historii powojennej Polski. Młody las na dawnym
pożarzysku tworzą głównie sosny, brzozy i modrzewie. Na szlaku ustawiono
kilkadziesiąt tablic z informacjami o gospodarce leśnej prowadzonej na
podstawach ekologicznych oraz o historii tych terenów związanych z działalnością
Cystersów.
