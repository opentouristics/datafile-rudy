Wśród lasów otaczających Rudy znajduje się wzgórze. Na nim stał przed wiekami ponury zamek. Mieszkał w nim rycerz, rabuś wraz ze swymi kamratami. Do ich zajęć należały napady, biesiady i hulanki. Po każdej wyprawie przywozili na zamek uprowadzone zokolicznych wsi dziewczęta, którymi zabawiano się i które najczęściej traciły tam życie.

Kiedyś w czasie trwania jednej z takich hulanek, rozszalała się straszna burza. Pioruny uderzały raz po raz, a deszcz lał strumieniami. Pod wpływem powtarzających się uderzeń piorunów, zamek rozpadł się. Pod jego gruzami zginęli wszyscy rozbójnicy i ich niewinne ofiary.

Miejsce to omijano odtąd szerokim łukiem przekazując wieść z pokolenia na pokolenie, że
złe siły mają je w swej mocy.

_Tekst z książki Henryka Siedlaczka „Rudy - Mała Wielka Ojczyzna”_
