Józef Ślązak był wieloletnim leśniczym Nadleśnictwa Rudy Raciborskie w Leśnictwie Kotlarnia. W swej pracy zawodowej musiał zmierzyć się z wielką tragedią – w trakcie wielkiego pożaru w sierpniu 1992 roku jego leśnictwo spłonęło prawie w całości. Jednak dzięki determinacji i wytrwałej pracy doprowadził do powstania nowego lasu. Kamień ten został postawiony w 2017 roku, gdy Pan Józef odszedł na zasłużoną emeryturę po 45 latach pracy. Niepodal znajduje się Uroczysko „Spalony Las”, gdzie z tablic informacyjnych można dowiedzieć się więcej o pożarach lasów i procesie rewitalizacji. Są tam również ławki i stoły.
