W Lasach Rudzkich od wieków panuje tradycja upamiętniania ważnych wydarzeń czy zasłużonych dla lasu ludzi pamiątkowymi kamieniami. Taką osobą bez wątpienia jest Janusz Fidyk – Nadleśniczy Nadleśnictwa Rudy Raciborskie. W czasie wielkiego pożaru lasu w sierpniu 1992 roku uczestniczył on w akcji gaśniczej. Po ugaszeniu pożaru, przez kolejne 10 lat kierował procesem odbudowy pożarzyska. W 2002 roku został powołany na stanowisko Nadleśniczego w Nadleśnictwie Rybnik. W grudnia 2017 roku przeszedł na zasłużoną emeryturę. W 2018 roku koledzy leśnicy z Nadleśnictwa Rudy Raciborskie w dowód uznania za wieloletnią służbę uhonorowali Nadleśniczego, jak tradycja nakazuje, kamieniem. Zaraz obok znajdują się też ławki i stół, gdzie odpocząć może każdy strudzony wędrowiec, oczywiście pod warunkiem, że zostawi po sobie porządek.
