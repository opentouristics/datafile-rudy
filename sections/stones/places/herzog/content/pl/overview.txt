Kamień ten został ustawiony, by upamiętnić wspólne polowanie księcia raciborskiego Franciszka I Albrechta von Ratibor z leśniczym Ryszardem Haiderem. Wydarzenie to miało miejsce 1 października 1996 (w czasie pisania tego opisu, tekst na kamieniu jest już prawie całkowicie nieczytelny). Książę podczas wizyty w Rudach poprosił, aby jeszcze raz wybrać się na polowanie w „Lasach Rudzkich”. „Herzog” w języku niemieckim znaczy „Książę”.
