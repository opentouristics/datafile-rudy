W tym miejscu, w zacisznym środku lasu, przy drodze zwanej Barachowską, od 1852 roku spoczywa kamień, zwany „Książęcym”. Istnieje kilka teorii mówiących dlaczego się on tu znalazł, ale nie wiadomo, która jest prawdziwa.

Jedną z nich jest ta, że w tym miejscu ktoś ustrzelił grubego zwierza. Jest to jednak mało prawdopodobne, ponieważ zwykle takie „nagrobki” mają w swojej treści fakt opisany.

Kolejna mówi o tym, że w tym miejscu istniała przed laty leśniczówka. Jednak najbliższa takowa (Stary Barach) znajdowała w odległości aż 700 metrów od kamienia.

Tak więc obydwie teorie nie do końca są prawdziwe. Należy zatem przyglądnąć się inskrypcjom wyrytym na kamieniu. Jest tam korona, pod nią samotna litera V, a poniżej H v R i data - 1852. Patrząc przez pryzmat daty, to w tym czasie właścicielem tych terenów był Viktor Moritz 1. Herzog von Ratibor und 1. Fürst von Corvey. I to prawdopodobnie jego inicjały i tytuł jest na tym kamieniu wyryty.

Trudno jednak tę datę z czymkolwiek powiązać…


Na podstawie opracowania użytkownika gojgien z serwisu geocaching.com