Rudy i wojny napoleońskie

Rud nie ominęła zawierucha wojen napoleońskich. Pamiątką z tego okresu są
szczątki cmentarza w parku rudzkim, w miejscu zwanym potocznie "szwedzką górą"
lub "szwedzkim cmentarzem". W 1813 roku została zawiązana koalicja
prusko-rosyjska. W bitwie pod Lützen 2 maja 1813 roku, wojska sprzymierzone
poniosły klęskę. 26 sierpnia tegoż roku te same wojska zwyciężyły Napoleona pod
Katzbach. Ranni z obu bitew przewiezieni zostali do lazaretu (dawne określenie
szpitala wojskowego, zwłaszcza polowego) znajdującego się w klasztorze rudzkim.
Żołnierze, którzy pomarli "w jednej pochowani są mogile". Cmentarz zlokalizowano
w parku obok "szklanej kapliczki" na "szwedzkiej górze" i ustawiono przy nim
drewniany krzyż. W 1913 roku wybudowano pomnik z pieniędzy uzyskanych podczas
loterii prowadzonej w okręgu rybnickim i mieście Rybnik. Autorem pomnika był
jeden z rybnickich budowiczych. Zachowała się widokówka, na której napis brzmi: 
 
"Pomnik dla tych, którzy w roku 1813 w Rudach zmarli na skutek odniesionych ran
w walce o wolność".

W 1969 lub 1970 roku pomnik rozebrano i wywieziono w nieznanym kierunku.
Pozostały jedynie nieliczne ślady gruzu. Potraktowano go zapewne za niemiecką
spuściznę tych ziem i zniszczono. Zwieńczenia pomnika znajdują sie w Szkole
Podstawowej w Rudach. Są zadbane i zakonserwowane. Dobrze by było, aby w parku
rudzkim odtworzyć ponownie jakiś ślad po nieistniejącym pomniku. W końcu to
kawałek historii Europy.
