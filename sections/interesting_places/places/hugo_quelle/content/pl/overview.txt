Uroczysko „Hugo Quelle” to uroczy zakątek Lasów Rudzkich zlokalizowany w
Leśnictwie Krasiejów. Myśliwi z Koła Łowieckiego „Odyniec” w Rudach odtworzyli
to miejsce kilkanaście lat temu. Ponadto zbudowali tu ławki i stoły, które stoją
w cieniu starych lip. Legenda głosi, że Hugo był leśniczym na tym terenie, a
woda ze źródełka ma właściwości odmładzające. Przed II wojną światową teren ten
był ogrodzony i służył do hodowli zwierzyny łownej.
