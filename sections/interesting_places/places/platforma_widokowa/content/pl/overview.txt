Miejsce wypoczynku zlokalizowane pośród młodego lasu, który leśnicy posadzili po
ostatnim pożarze. Zamiarem pomysłodawcy było umożliwienie turystom obserwowanie
procesu odtwarzania, wzrostu rozwoju lasu niejako „od środka”. Ponadto w
bezchmurne noce jest to doskonałe miejsce do obserwacji gwiazd. Przy ścieżce
prowadzącej do platformy zlokalizowano kilka tablic poświęconych pożarom lasów.
Wybór tego miejsca nie był przypadkowy. W ostatnich 100 latach okoliczne lasy
były niszczone przez pożary co najmniej pięciokrotnie – ostatnio stało się to 25
kwietnia 2013 roku.
