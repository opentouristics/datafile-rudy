W celu zapewnienia straży pożarnej dostępu do wody, która jest niezbędna do gaszenia pożarów lasu, po wielkim pożarze w 1992 roku wybudowano w Nadleśnictwie Rudy Raciborskie kilkanaście zbiorników przeciwpożarowych. Dwa z nich zlokalizowane są przy drodze „Kotlarskiej”. To jest jeden z nich. Niestety z powodu pogłębiającej się od kilku lat suszy ich pojemność, a tym samym przydatność, ulega zmniejszeniu. W pobliżu znajdują się ławki, na których mogą odpocząć strudzeni trasą rowerzyści i biegacze.