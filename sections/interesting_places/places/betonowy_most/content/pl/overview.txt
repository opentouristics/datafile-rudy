Warto się tu zatrzymać i spojrzeć na urok rzeki Rudy (nie "Rudki", jak to niektórzy mówią!). Często jest to końcowy przystanek spływów kajakowych płynących od strony Rud. W upalne dni można się w tym miejscu ochłodzić kąpiąc się lub tylko mocząc nogi. W czasie powodzi w 2010 roku fundamenty mostu zostały podmyte przez wodę i konieczny był remont, który został wykonany przez Nadleśnictwo Rudy Raciborskie.
