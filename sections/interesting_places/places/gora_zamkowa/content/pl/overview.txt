Miejsce to zwane jest również „Schlossberg” (niem. góra zamkowa). W czasach książęcych na wzniesieniu tym był punkt widokowy z chatką Wiktora, a w czasie wojny niemieckie składy broni. Niedaleko stąd znajdowała się kiedyś leśniczówka "Lichtenstein". Legenda mówi, że dawno temu rozbójnicy wybudowali tu zamek. Zajmowali się napadaniem na podróżników podążającym starym traktem na miejskie targowiska. Pewnego razu zabili chłopa, który z powodu biedy sprzedał ostatniego konia i wracał do domu z pieniędzmi. Jego żona, na drugi dzień rankiem, poszła do lasu i znalazła na drzewie powieszone ciało męża. Jej żal był tak wielki, że krzyknęła w stronę zamku: niech cierpią ci, którzy zabili mojego chłopa. Wtem ziemia się rozstąpiła i zamek się zapadł. 
Inna legenda mówi o połączeniu jakie miałoby istnieć pomiędzy Górą Zamkową, a klasztorem w Rudach. Na chwilę obecną wzniesienie wykorzystywane jest przez leśników jako miejse świątecznych spotkań przy ognisku. Często też tutaj pieczeniem kiełbasek kończą się kuligi. Na górze łączy się również 7 dróg i znajduje się punkt pomiarowy. Wzniesienie najlepiej prezentuje się wieczorem - podczas zachodu słońca.