Legenda

W XIX wieku pomiędzy Kuźnią Raciborską, Nędzą, Szymocicami i Jankowicami
Rudzkimi ciągnął się „Thiergarten”, czyli zwierzyniec należący do książąt
raciborskich. Byt to liczący niespełna 2,5 tysiąca hektarów obszar leśny,
przeznaczony tylko i wyłącznie do książęcych polowań. W celu ochrony lasu
właściciele wybudowali stylowe leśniczówki, w których osadzili strażników —
leśniczych. Jak podaje owa legenda, jeden z takich strażników o imieniu Eliasz
mieszkał właśnie w leśniczówce Wildek. Słynął z okrucieństwa. Za jego zgodą do
lasu mogła wchodzić tylko miejscowa ludność lub robotnicy. Każdy musiał głośno
gwizdać lub śpiewać. Leśniczy wiedział wówczas, czy to swój. Jeśli ktoś bez jego
zgody wkroczył do lasu, zostawał natychmiast zabity lub pojmany i wrzucony do
lochu w piwnicach leśniczówki, gdzie czekała go śmierć głodowa. Pewnego razu w
lesie pojawił się sprzedawca świętych obrazków. Leśniczy strzelił do niego, lecz
ten chwycił kulę i powiedział: „Teraz skieruję ją oz ciebie”. Eliasz
przestraszył się i obiecał, że przestanie zabijać. Historia dla Eliasza chyba
nie skończyła się jednak dobrze, bo wkrótce zmarł, a wtedy nad leśniczówkę
zleciało się i krążyło przez długi czas stado 100 kruków. Okoliczni mieszkańcy
opowiadali, że był to przerażający widok.
