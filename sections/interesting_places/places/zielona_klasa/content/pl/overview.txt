Drewniana wiata wybudowana w 2003 roku staraniem Nadleśnictwa Rudy Raciborskie
przy wsparciu finansowym Powiatowego Funduszu Ochrony Środowiska w Raciborzu.
Służy przede wszystkim do prowadzenia przez leśników zajęć z zakresu edukacji
przyrodniczo-leśnej społeczeństwa. Jest także głównym punktem szlaku rowerowego
„Wolność jest w Naturze”, który został utworzony w 2015 roku. Ciekawostką jest
fakt, iż betonowa posadzka „Zielonej Klasy” liczy już kilkadziesiąt lat. Przed
wielu laty w tym miejscu zbudowano drewniany domek, który został później
rozebrany w niewyjaśnionych do dziś okolicznościach.
