III powstanie śląskie
---
11 listopada 1918 roku Polska odzyskała niepodległość, jednak o losach Śląska miał zadecydować plebiscyt, który odbył się 20 marca 1920 r. Plebiscyt wygrały Niemcy, m. in. głosami 200 tysięcy emigrantów mieszkających poza granicami Śląska, jednak po stronie polskiej opowiedziała się większość ludności na prawym brzegu Odry. W związku z powyższym Wojciech Korfanty zaproponował ustanowienie granicy na Odrze. Ponieważ podział ten nie został zaakceptowany przez państwa Ententy, w nocy 2/3 maja 1921 roku wybuchło III Powstanie Śląskie.
Powstanie rozpoczęła akcja „Mosty”, w  trakcie której wysadzono mosty na Odrze od Koźla, aż za Opole, co uniemożliwiło Niemcom przesłanie posiłków swoim oddziałom na Górnym Śląsku. Jednocześnie Grupa Operacyjna ”Południe” zablokowała Racibórz i całą linię Odry po Bierawę. W trakcie powstania grupa ta powstrzymywała skutecznie demonstracyjne działania zaodrzeńskich zgrupowań nieprzyjaciela staczając niekiedy zacięte walki.
Rankiem 9 maja oddziały powstańców rozpoczęły natarcie na Kędzierzyn. W nocny opanowano węzeł kolejowy, a w dniu następnym port w Koźlu. Po pierwotnych sukcesach powstańców doszło do pewnej stabilizacji działań. Jednak 2 maja Niemcy atakując przeważającymi siłami zajęli Górę św. Anny i włamali się głęboko w pozycje wojsk powstańczych. 4 czerwca Niemcy rozpoczęli ofensywę w rejonie Góry św.Anny, m.in. zdobyli Kędzierzyn i port kozielski.
11 czerwca siły walczące rozdzielono pasem demarkacyjnym, ale całkowite wstrzymanie działań zbrojnych nastąpiło dopiero 25 czerwca, po podpisaniu rozejmu przez stronę niemiecką.