Idąc do ośrodka wypoczynkowego „Buk” (obecnie w ruinie) od strony osiedla
Szybki, po lewej stronie drogi, spotykamy wysokie wzniesienie. Wszyscy mówią, iż
nazywa się ono „Góra Wiktorii”. Obiekt ten powstał bezpośrednio przed przyjazdem
księżnej pruskiej Wiktorii do Rud. Piaskowe wzgórze zwane dotąd „Galgenberg”
(„Golgota”) zostało na polecenie księcia raciborskiego Wiktora obłożone
kamieniami polnymi, specjalnie sprowadzonymi Odrą. W dniu 27 października 1866
roku na pamiątkę zakończenia swego ośmiodniowego pobytu w Rudach, księżna
Wiktoria posadziła na wzgórzu rosnącą do dziś lipę. Wydarzeniu temu poświęcono
tablicę z następującym napisem (po niemiecku): „Wiktoria, księżna pruska,
posadziła tę lipę 27.10.1866 roku”.
