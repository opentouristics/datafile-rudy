Ryszard Haider, emerytowany leśniczy Leśnictwa Bargłówka. Przepracował w Lasach Rudzkich 50 lat. Wiata ta, nazwana jego imieniem, została zbudowana ku jego pamięci i dla zorganizowania w tym miejscu uroczystości pożegnalnych. Ten fragment pożarzyska był wyjątkowym miejscem dla Pana Ryszarda i dlatego właśnie tu postanowiono upamiętnić Jego osobę. Obok wiaty znajduje się ostatnie drzewo posadzone przez Leśniczego, Buk Ryszard. Obecnie jest miejscem, w którym turyści,  zwłaszcza rowerowi, chętnie odpoczywają. Ciekawostką jest data znajdująca się z tyłu kamienia: 26.08.1992 r. - to dzień wybuchu wielkiego pożaru w Lasach Rudzkich.