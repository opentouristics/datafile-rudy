Uroczysko „Spalony Las” utworzone zostało po ostatnim pożarze lasu, który miał miejsce 25 kwietnia 2013 roku. Podstawową funkcja tego miejsca jest ukazywanie turystom długotrwałych skutków zniszczenia lasu przez ogień oraz naturalnych procesów odtwarzania ekosystemów leśnych. W celu umożliwienia odpoczynku zbudowano w tym miejscu ławki i stoły oraz zamontowano kilka tablic edukacyjnych, dzięki którym można zapoznać się z ciekawymi zjawiskami, jakie zachodzą w lasach. 
