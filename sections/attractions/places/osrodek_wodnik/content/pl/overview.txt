Położony w malowniczej scenerii lasów raciborskich, ośrodek jest popularnym
miejscem letniego wypoczynku mieszkańców Kuźni Raciborskiej i okolic. Na jego
terenie znajduje się m.in boisko do siatkówki plażowej i pole namiotowe. Jezioro
wyróżnia czysta piaszczysta plaża, wyznaczone są kąpieliska dla dzieci jak i
doświadczonych pływaków. Można tu wypożyczyć rowerki wodne. Obiekt dysponuje
także placem zabaw, na którego wyposażeniu są m.in zjeżdżalnie, huśtawki i
piaskownica. Jest tu również kawiarnia, w której oprócz zimnych lodów można
zjeść gorący posiłek lub napić się zimnego piwa. Czynny jest w sezonie letnim.
