Cysters w literaturze
---
Tak opisał „Cystersa” w roku 1858 August Potthast, historyk, doktor filozofii, w swoim dziele „Historia dawnego Klasztoru Cystersów w Rudach na Górnym Śląsku”, wydanym z okazji sześćsetlecia założenia opactwa: „Cicho wędruje zamyślony przybysz krętymi żwirowymi ścieżkami po parku i spogląda pełen zadumy na stare, wysokie drzewa w pobliżu pałacu, spośród których jedno przyciąga szczególną uwagę; mam na myśli olbrzymi dąb, który jak pomnik historii Rud wznosi się za pięknym kościołem i którego liście szemrzą baśń o początkach istnienia klasztoru w czasach, gdy drzewo było zasadzone…” Jeszcze wcześniej, bo w 1752 r. dostojne rozmiary „Cystersa” zauważył J. E. Ridinger, umieszczając kontury dębu na rycinie wykonanej techniką mezzotinty, której tematem jest opactwo, a w szczególności obraz Matki Boskiej Rudzkiej.
