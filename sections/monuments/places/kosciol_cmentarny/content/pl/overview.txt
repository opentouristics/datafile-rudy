Kościół cmentarny pw. św. Marii Magdaleny znajduje się zaraz przy wjeździe do Rud od strony Gliwic, na ulicy Dworcowej. Obecna ceglana budowla, w stylu neoromańskim, na planie krzyża łacińskiego pochodzi z 1906 roku. Od strony południowego zachodu wznosi się wieża zwieńczona ostrosłupowym hełmem; do nawy przylega zamknięte prezbiterium. Elewację zdobi fryz arkadowy. Z tyłu kościoła znajduje się cmentarz parafalny.