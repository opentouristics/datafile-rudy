Anton Schoenawa
---
Urodził się 15 marca 1810 roku. Wcześnie osierocony, dzięki pomocy opiekuna ukończył szkołę w Pawłowiczkach, a następnie szkoły wyższe, nie wiadomo jednak gdzie. W 1840 został mianowany przez księcia raciborskiego zarządcą obu jego zakładów hutniczych w Kuźni Raciborskiej. W 1845 tamże założył własną hutę, nazywając ją Hoffnungshütte (Huta Nadzieja). Na tle innych zakładów tego typu istniejących w okolicy, huta ta stosowała szereg innowacji technicznych i szybko się rozwijała. W 1857 uruchomiono walcownię. Produkowano szyny, osie wagonów, drobne części metalowe i żelazo sztabowe. W 1847 ożenił się z Marią Wilheminą Schultze, z którą miał dwanaścioro dzieci. Zmarł na zapalenie płuc 3 marca 1888 roku.