Na północ od kompleksu klasztornego wybudowana jest murowana kapliczka domkowa o wysokości 615 cm, szerokości 302 cm, długość 380 cm, z cegły klinkierowej na planie prostokąta. Kapliczka ta otwarta jest na południe w kierunku klasztoru przed dawnym „stawem zamkowym”. Fasada zwieńczona jest wysokim szczytem, zdobionym arkadami, opięta przyporami. W wejściu, zakończonym ostrołukowo, znajduje się ozdobna krata. W fasadzie szczytowej pozorowane są trzy wnęki. Szczyt wieńczy metalowy krzyż.