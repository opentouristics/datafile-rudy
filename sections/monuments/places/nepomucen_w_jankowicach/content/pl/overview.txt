Obiekt dobudowany do wiejskiej karczmy na początku XX wieku. Wewnątrz znajduje
się drewniana figura patrona kapliczki św. Jana Nepomucena, jedna z wielu w tych
okolicach. O bajkowej genezie jej ufundowania mówi jedna z miejscowych legend o
złośliwym utopku z pobliskiego stawu. Miał on podczas ucieczki z wiejskiej
zabawy zahaczyć kopytem o róg karczmy i wyszczerbić fragment muru. W tym miejscu
właściciele karczmy postanowili ufundować kapliczkę, poświęcając ją właśnie
Nepomucenowi.
