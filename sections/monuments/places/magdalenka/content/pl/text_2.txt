Najnowsze dzieje

Pierwotny obraz patronki, przestrzelony sowieckimi kulami, został skradziony
wiosną 1992 roku. Mieszkańcy Tworoga Małego błyskawicznie przeprowadzili zbiórkę
pieniędzy na nowy wizerunek. Został on namalowany przez Wojciecha Kotylaka,
malarza z Łabęd, a następnie umieszczony w odrestaurowanej oryginalnej ramie,
którą znaleziono nieopodal kaplicy. Złodziei nigdy nie złapano.

W tym samym roku kiedy skradziono obraz, miesiąc po odpuście, 26 sierpnia o
12:50 w okolicy Kuźni Raciborskiej pojawił się ogień, który przerodził się w
największy pożar lasu w Europie. Niektórzy twierdzą, że była to właśnie kara za
zbezczeszczenie kaplicy i kradzież obrazu. Ogień dotarł w końcu do kaplicy, a
jedyne co mogli zrobić broniący jej strażacy, to oblać obiekt pianą gaśniczą.
Strażacy na prośbę mieszkańców kilkakrotnie jeździli do Magdalenki, żeby zabrać
obraz. Ostatecznie jednak do tego nie doszło a ogień ominął kaplicę. Dla jednych
jest to cud, dla innych po niezwykły zbieg okoliczności.

W roku 2009 w plebiscycie "Nowej Trybuny Opolskiej" Magdalenka została wybrana
Perłą Powiatu Kędzierzyńsko-Kozielskiego. W roku 2008 z inicjatywy
Stowarzyszenia Przyjaciół Goszyc, za pośrednictwem radnego na sesji Rady Gminy
Bierawa, skierowano do Wójta Gminy Bierawa pytanie odnośnie statusu kaplicy jako
obiektu nieuwzględnianego w żadnych rejestrach i ewidencjach zabytków. W wyniku
tych działań Urząd Gminy Bierawa zwrócił się do Wojewódzkiego Urzędu Ochrony
Zabytków w Opolu o ustosunkowanie się do tej kwestii. W 2009 roku miała miejsce
wizyta przedstawicieli Wojewódzkiego Urzędu Ochrony Zabytków w celu oględzin
obiektu. Ostatecznie decyzją numer 176/2011 z dnia 17 listopada 2011 wpisano
kaplicę do Rejestru Zabytków Województwa Opolskiego. 

Chcesz pomóc w renowacji kaplicy? 

Możesz przekazać 1% swojego podatku na rzecz Magdalenki. Ta zbiórka jest możliwa
dzięki programowi partnerskiemu Fundacji Ratowania Zabytków i Pomników Przyrody.
Przekaż 1% podatku. Wpisz w rubryce z numerem KRS: 0000195764 Wpisz koniecznie w
rubryce z celem szczegółowym: kod 005 lub Kaplica Magdalenka. Możesz przekazać
darowiznę na rachunek bankowy Stowarzyszenia Przyjaciół Goszyc. Darowizny
przekazane na cele pożytku publicznego mogą odliczyć od dochodu zarówno osoby
fizyczne jak i prawne. Numer rachunku: Credit Agricole Bank Polska S.A. 49 1940
1076 3086 8832 0000 0000 Dane do przelewu: Stowarzyszenie Przyjaciół Goszyć,
Wiejska 30, 47-246 Goszyce. Tytuł przelewu: Kaplica Magdalenka. Więcej
informacji na stronie: goszyce.pl 

adres mailowy: przyjaciele®goszyce.pl
